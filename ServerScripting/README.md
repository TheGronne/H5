# Valgfaget Serverside Scripting

Her på H5 forløbet, har vi introduceret et valgfag der tager udgangspunkt i NodeJS og opsætningen af en server i det miljø.

Vi kommer igennem Express og kobler en mongoDb database op på vores server.

Opgaven er udgivet her på Github classroom, og det er dette repository du skal arbejde videre på.

Sørg for at oprette en .gitignore (installer gerne addgitignore extension i VSCode).
Ingen push til github må indeholde node_modules mappen, ikke fordi github forbyder det, men fordi det er normalt at benytte package.json til at installere de nødvendige Node dependencies (med `npm install` kommandoen)

# Emnet
Applikationens emne er Øl. Mest fordi det er noget andet end de klassiske "TODO" apps man ser.
Vi sætter en hjemmeside op der kan vise nogle øl, og udvider den så der kan udføres fuld CRUD på øl.

I vil derefter få til opgave at udvide funktionaliteten, så man kan oprette, rette, og slette "øltyper", og de vil derefter kunne vælges fra en dropdown, når øl oprettes eller redigeres.

Hvis man er hurtig, og har blod på tanden, så kan et loginsystem tilføjes, hvorefter man kan oprette små "blog" indlæg når man er logget på siden.

Når ugen er omme, skal du sikre du har committed og pushed din kode til github, da det vil være din aflevering.

# Bestået/ikke bestået
Faget bedømmes ud fra bestået/ikke bestået, og det er din aflevering der danner grundlag for bedømmelsen.
Hvis man kan udføre fuld CRUD på både Øl og Øltyper, via hjemmesiden i browseren, så er faget bestået. 

